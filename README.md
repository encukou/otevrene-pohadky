Zkratka do Otevřených pohádek: **[goo.gl/49fem3](https://goo.gl/49fem3)**

![Otevřená pohádka](/obrazky/otevrena-pohadka.png)

# Otevřené pohádky

> Pohádky pro všechny, kdo mají otevřenou mysl a chuť společně tvořit. Pohádky, které žijí, mění se a neustále vyvíjí.

Záměrem Otevřených pohádek je ukázat, že tzv. **otevřený přístup** k tvůrčí činnosti, vzájemné spolupráci a k hledání řešení problémů přináší velké množství výhod pro život skupiny i jednotlivce.

## Jak začít...

Tento odstavec je určen všem, kdo chtějí jakkoliv přispět do Otevřených pohádek nebo podpořit fungování projektu. Ti, kdo chtějí pouze "konzumovat obsah", můžou tento a další odstavce přeskočit a [začít rovnou číst](/pohadky).

1) V úvodu se Vám může hodit pomoc člověka z oblasti IT. Jakmile se zorientujete, vše už půjde samo.
1) Poznačte si odkaz (zkratku do Otevřených pohádek) **goo.gl/49fem3**. Když se někde náhodou ztratíte, vraťte se na něj.
1) Pokud ještě nemáte svůj účet na službě GitHub, [připojte se](https://github.com/join).
    - Registrace je zcela zdarma.
    - Potřebujete pouze svoji vlastní funkční e-mailovou schránku.
1) Po dokončení registrace a ověření e-mailové adresy se vraťte zpět a pokračujte odstavcem *Jak přispívat do Otevřených pohádek*.

## Vše, co děláte, je správně :-)

Všechna následující slova nebo fráze, které potkáte zeleně podbarvené, jsou signálem toho, že něco děláte **SPRÁVNĚ**. :-) Jednoduše řečeno všechna zeleně podbarvená tlačítka mají pozitivní efekt :-) a i kdyby se něco nezdařilo, nové pohádky i úpravy existujících pohádek vždy ještě nakonec projdou revizí.

- `Fork this repository and propose changes`: Udělat si svoji vlastní kopii a navrhnout změny
    > Patrně začínáte s přispíváním do Otevřených pohádek a to je dobrá zpráva. :-)
- `Propose new file`: Nabídnout nový soubor
    > Patrně se chystáte do Otevřených pohádek poslat své dílo a to je dobrá zpráva. :-)
- `Propose file change`: Navrhnout úpravu souboru
    > Patrně se chystáte upravit již existující pohádku k lepšímu a to je dobrá zpráva. :-)
- `Create/Submit pull request`: Podat návrh na úpravu
    > Patrně podáváte návrh na novou pohádku nebo úpravu existující pohádky. :-) Děkujeme. Když bude mít osoba provádějící finální revizi nějaké připomínky, objeví se jako komentář(e) v daném **pull requestu**.

## Jak přispívat do Otevřených pohádek

Možností, jak přispět, je celá řada:

- [Poskytnout několik slovíček](https://github.com/fivaldi/otevrene-pohadky/issues/new?title=Slovíčka%20do%20pohádky) jako inspiraci pro někoho, kdo chce napsat otevřenou pohádku.
- [Napsat otevřenou pohádku](https://github.com/fivaldi/otevrene-pohadky/new/master/pohadky?filename=pohadky/Nová%20pohádka).
- Upravit příběh již [existující pohádky](/pohadky).
- Nakreslit, vyfotit a [nahrát obrázek](https://github.com/fivaldi/otevrene-pohadky/upload/master/obrazky) k vlastní nebo již existující pohádce.
- Pomáhat s jazykovými korekturami.
- Sdílet povědomí o projektu Otevřených pohádek na sociálních sítích.
- Přijít s [návrhy na změny](https://github.com/fivaldi/otevrene-pohadky/issues/new?title=Návrh%20na%20zlepšení) fungování projektu Otevřených pohádek.
- Rozšířit a vylepšit [toto úvodní počtení](https://github.com/fivaldi/otevrene-pohadky/edit/master/README.md) návod, potažmo tento seznam možností, jak přispět. :-)

## Co znamenají ty divné věci: Code / Issues / Pull requests

### [Code](https://github.com/fivaldi/otevrene-pohadky)

Zde najdete veškerý obsah, který projekt Otevřených pohádek obsahuje. Jedná se o toto úvodní počtení, pohádky samotné, obrázky a další související věcí, které zde budou (doufejme) přibývat a přibývat.

### [Issues](https://github.com/fivaldi/otevrene-pohadky/issues)

Pokud chcete nahlásit chybu v pohádce, přispět svými slovíčky pro inspiraci někomu, kdo se chystá napsat otevřenou pohádku, nebo prostě máte zlepšovací nápad či jakýkoliv jiný návrh související s projektem Otevřených pohádek, nebojte se [založit nové issue](https://github.com/fivaldi/otevrene-pohadky/issues/new).

Pokud máte nějaký dotaz nebo nejasnost, projděte si prosím nejdříve [již uzavřené issues](https://github.com/fivaldi/otevrene-pohadky/issues?q=is%3Aissue+is%3Aclosed). Je velmi pravděpodobné, že obdobný dotaz již někdo v minulosti řešil.

Toto je příklad vůbec [prvního issue](https://github.com/fivaldi/otevrene-pohadky/issues/1). :-)

### [Pull requests](https://github.com/fivaldi/otevrene-pohadky/pulls)

...a tady už lze přímo vidět, jaké změny se chystají! Ať je to úprava existující pohádky, nová pohádka či třeba vylepšení tohoto úvodního počtení, v *Pull requests* "se to vaří".

## Společná ujednání

1) Každý přispěvatel má povinnost řídit se [etickým kodexem](https://cs.wikipedia.org/wiki/Etický_kodex) pro publikování obsahu na webu. Kdo nemá povědomí o pojmu *etický kodex*, nemůže do projektu Otevřených pohádek jakkoliv přispívat.
1) Každý přispěvatel bere na vědomí, že mezi cílovým publikem jsou děti ve věku 0 let a více a že přispívaný obsah tuto skutečnost zohledňuje.
1) Každý přispěvatel nahráním obsahu potvrzuje, že k tomuto obsahu vlastní veškerá potřebná autorská oprávnění.
1) Každý přispěvatel souhlasí s využitím nahraného obsahu pro účely projektu Otevřených pohádek (k jeho prezentaci, PR a jiným účelům.)
1) Každý přispěvatel přispívá na základě vlastní dobré vůle, zdarma, bez nároku na odměnu.
1) Každý přispěvatel souhlasí, že nahraný obsah bude publikován pod licencí [GNU General Public License v3.0](/LICENSE)
